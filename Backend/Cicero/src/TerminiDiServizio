I sottoindicati termini e condizioni, unitamente a qualsiasi proposta, valutazione o determinazione di
compensi, formano l’accordo tra la società Cliente (il Cliente) e la società Intertek (Intertek), fornitrice dei
servizi previsti nel seguito.
1. DEFINIZIONI
1.1 In questo Accordo, i termini e le clausole di seguito riportati avranno i significati seguenti, salvo quanto
diversamente richiesto dal contesto:
(a) Accordo significa il presente accordo, stipulato tra Intertek ed il Cliente;
(b) Oneri avrà il significato riportato alla Clausola 5.1;
(c) Informazioni confidenziali significa tutte le informazioni presentate in qualsiasi forma o maniera che:
(a) vengano rivelate per effetto o durante la fornitura dei Servizi ai sensi del presente Accordo; (b) (i)
vengano divulgate in forma scritta, elettronica, orale o altra forma e siano contrassegnate, timbrate o
identificate in qualsiasi modo come confidenziali da parte della parte divulgatrice al momento della
divulgazione; e/o (ii) che siano informazioni, in qualsiasi modo divulgate, che la parte ricevente
potrebbe ragionevolmente ritenere confidenziali.
(d) Diritto(i) di proprietà intellettuale indica i copyright, i marchi commerciali (registrati o non registrati),
i brevetti, le domande di brevetto (incluso il diritto di presentare domanda di brevetto), i marchi di
servizio, i diritti di design (registrati o non registrati), i segreti commerciali ed altri simili diritti
comunque esistenti.
(e) Report avrà il significato definito alla Clausola 2.3;
(f) Servizi significa i Servizi definiti in qualsiasi Proposta di Intertek, in qualsiasi ordine d’acquisto del
Cliente, ovvero in qualsiasi fattura di Intertek, emessi in relazione al presente Accordo e potranno
comprendere o includere la consegna di un Report da parte di Intertek;
(g) Proposta significa la proposta, la valutazione o la determinazione dei compensi, se del caso, fornita da
Intertek al Cliente in relazione ai Servizi.
2. OGGETTO DEL CONTRATTO
2.1 Intertek fornirà i Servizi al Cliente in conformità a quanto previsto nel presente Accordo, che viene
espressamente incorporato in qualsiasi Proposta fatta e presentata da Intertek al Cliente.
2.2 In caso di incongruenze tra le condizioni del presente Accordo e la Proposta, prevarranno le condizioni
della Proposta.
2.3 I Servizi forniti da Intertek ai sensi del presente Accordo ed eventuali memoranda, dati di laboratorio,
calcoli, misurazioni, stime, annotazioni, certificati ed altro materiale preparato da Intertek nel corso
della fornitura dei Servizi al Cliente, unitamente ai resoconti sull’avanzamento dei lavori o qualsiasi
altra comunicazione espressa in qualsiasi forma a descrizione dei risultati dei lavori o dei Servizi forniti
saranno destinati esclusivamente all’uso da parte del Cliente ed a suo beneficio.
2.4 Il Cliente riconosce e conviene che Intertek, qualora obbligata a consegnare un Report ad un soggetto
terzo durante la fornitura dei Servizi, dovrà essere preventivamente ed irrevocabilmente autorizzata
dal Cliente stesso. Il Cliente, tuttavia, autorizza Intertek a fornire informazioni alle autorità o a soggetti
terzi quando previsto da un obbligo di Legge.
2.5 Il Cliente riconosce e conviene che i Servizi forniti e/o i Report prodotti da Intertek sono forniti nei
limiti degli obiettivi convenuti con il Cliente in relazione alla Proposta e secondo le specifiche istruzioni
del Cliente, ovvero che, in mancanza di tali istruzioni, essi sono forniti e/o prodotti secondo usi o prassi
commerciali applicabili al settore specifico. Il Cliente conviene e riconosce, inoltre, che i Servizi non
sono necessariamente volti a ricomprendere tutte le qualità, le sicurezze, le prestazioni ovvero le
condizioni di qualsiasi prodotto, materiale, servizio, sistema o processo testati, ispezionati o certificati,
e che lo scopo del lavoro non riflette necessariamente tutti gli standard applicabili al prodotto, al
materiale, ai servizi, ai sistemi o al processo testato, ispezionato o certificato. Il Cliente prende atto che
l’attendibilità del Report emesso da Intertek è limitata all’analisi dei fatti, delle informazioni, dei
documenti, dei campioni e/o di altri materiali nel solo momento in cui sono stati forniti i Servizi.
2.6 Il Cliente è esclusivamente responsabile delle operazioni svolte in base al Report ricevuto. Intertek,
così come i propri funzionari, dipendenti, agenti o subappaltatori non saranno in alcun modo
responsabili nei confronti del Cliente o nei confronti di altra parte terza per eventuali azioni intraprese
-o non intraprese- sulla base dei Report consegnati